# De rattenplaag

Er heerst een rattenplaag bij NOVI. We proberen daar wat aan te doen, maar deze ratten planten zich voort als konijnen.

- Elke dag komen er 6 ratten bij, maar dat is niet alles; 
- elke 2 dagen komen er nog eens 3 ratten bij;
- elke 3 dagen komen er nog eens 7 ratten bij;
- elke 4 dagen komen er nog eens 18 ratten bij;
- elke 5 dagen komen er nog eens 20 ratten bij;
- elke 6 dagen komen er nog eens 25 ratten bij;
- elke 7 dagen komen er nog eens 32 ratten bij.

Een voorbeeld: Stel we beginnen dag 12 met 20 ratten. Na het toepassen van bovenstaande regels, zouden we dag 12 eindigen met (20 + 6 + 3 + 7 + 18 + 25) = 79 ratten!! Want 12 is deelbaar door 1, 2, 3, 4 en 6.
![ratten](/assets/ratten.jpg)

Dat vinden wij alles behalve prettig. Daarom komt er elke maand (30 dagen) een rattenverdelger langs. Deze rattenverdelger is niet perfect, maar wel effectief. 
Als de rattenverdelger langs is geweest overleven er nog slechts 3 ratten die bevend in een hoekje zitten verstopt. Op dag 31 komen er echter weer "gewoon" 6 ratten bij, want 31 is deelbaar door 1.

De ratten houden er zelf echter ook niet van als het te druk wordt. We hebben namelijk gemerkt dat er nooit meer dan 128 ratten zijn. Wanneer er toch meer ratten komen, dan splits de helft (afgerond naar beneden) van de groep zich af en zoekt een functie elders.

We zijn inmiddels zo wanhopig geworden, dat we ook nog een rattenfluisteraar hebben ingehuurd. De rattenfluisteraar wist ons te vertellen dat de ratten proberen te 
communiceren door middel van groepspatronen.De patronen zouden we dan kunnen uitlezen in de volgorde: "cbadeafdg"

- patroon a: De eerste dag dat er exact 36 ratten zijn, welke dag is dat?
- patroon b: Het aantal ratten op dag 88
- patroon c: Het aantal ratten op dag 138
- patroon d: Het aantal ratten op dag 110
- patroon e: Het aantal ratten op dag 10
- patroon f: Het aantal ratten op dag 161
- patroon g: Het aantal ratten op dag 133

## De opdracht

Aan jou de taak om programmatisch uit te rekenen hoeveel ratten er op deze dagen zijn en deze cijfers vervolgens te vertalen naar letters volgens ASCII. 
Je begint voor deze berekening met 10 ratten en de dagen begin je te tellen op dag 1 (niet dag 0).

Als het je lukt, zal er een boodschap aan je onthult worden. Deze boodschap kun je doorgeven aan je SME'er. Je maakt dan kans op een leuke prijs!
